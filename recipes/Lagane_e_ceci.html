<!DOCTYPE html>
<html lang="en">
<head>
    <link rel="stylesheet" href="Lagane_e_ceci.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>My Lagane e ceci</title>
</head>
<body>
    <h1>Lagane e ceci</h1>
    <img id="Lagane" src="Lagane e ceci.avif" alt="lagane e ceci">
    <h4>Ci sono ricette antiche, tramandate di generazione in generazione che se portate in tavola ancora oggi fanno riaffiorare ricordi e sapori di un tempo lontano. Come la ricetta della pasta e patate alla napoletana o le lagane e ceci, il primo piatto che vi proponiamo qui, tipico della tradizione gastronomica del sud Italia, molto diffuso in particolare in Basilicata, Calabria e Campania. Ciò che accomuna le diverse versioni è il tipo di pasta fresca, ottenuta impastando semola rimacinata di grano duro e acqua.</h4>
    <p>Le lagane ricordano delle grandi tagliatelle, ma sono realizzate in un formato più largo, circa 2-3 cm. Unite ai ceci, fatti bollire lentamente e poi insaporiti con la passata di pomodoro, diventano un piatto cremoso e profumato, magari da servire come comfort food in una fredda serata invernale!</p>
    <h3>Ingredienti</h3>
    <ul>
        <li>Semola di grano duro rimacinata : 400 grammi</li>
        <li>Acqua : 210 grammi</li>
        <li>Ceci secchi : 400 grammi</li>
        <li>Passata di pomodoro : 500 grammi</li>
        <li>Olio extravergine di oliva : 45 grammi</li>
        <li>1 spicchio d' aglio</li>
        <li>1 peperoncino fresco</li>
        <li>1 pizzico di sale</li>
        <li>Pepe nero : q.b.</li>
        <li>Timo : q.b.</li>
    </ul>
    <h3>Preparazione</h3>
    <ol>
        <li>Per preparare le lagane ai ceci, iniziate ponendo in ammollo i ceci secchi (meglio se per 1 giorno intero) in acqua fredda. Dopo l'ammollo, scolateli e fateli bollire in una pentola capiente per circa 1h/1h e 30 minuti, anche in base a quanto riportato sulla confezione; si possono anche cuocere in pentola a pressione e in questo ultimo caso i tempi si dimezzeranno.
        </li>
        <li>Nel frattempo dedicatevi alle lagane: in una ciotola versate la semola rimacinata e unite l'acqua a temperatura ambiente a filo, poco alla volta, mescolando con una forchetta. Lavorate l'impasto a mano direttamente nella ciotola fino ad ottenere una consistenza liscia ed omogenea.
        </li>
        <li>Fate una pallina di impasto, coprire con pellicola e lasciate riposare a temperatura ambiente per almeno mezz'ora in modo che la pasta si distenda. Intanto, private i semini dal peperoncino fresco e tritatelo, sbucciate l'aglio e dividetelo a metà; quindi fatelo soffriggere in una ampia padella con l'olio.
        </li>
        <li>Poi togliete l'aglio e versate il peperoncino fresco tritato; fatelo soffriggere e intanto scolate i ceci oramai cotti. Aggiungeteli in padella.
        </li>
        <li>Fateli saltare per 5 minuti, aromatizzando con sale, pepe e foglioline di timo. Quindi unite la passata di pomodoro e cuocete a fiamma bassa per 20-25 minuti (se necessario potete aggiungere poca acqua calda per favorire la cottura); dovranno risultare cremosi a fine cottura.
        </li>
        <li>Nel frattempo riprendete la pasta, dividetela in bocconcini e passateli nella macchina tirapasta, impostando man a mano lo spessore sempre più sottile fino ad arrivare a 2mm (potete anche stendere l'impasto con un mattarello).
        </li>
        <li>Dovrete ottenere una striscia di pasta sottile da arrotolare su se stessa. Tagliate ciascun rotolino di pasta realizzando dei pezzetti di 2 cm di spessore.
        </li>
        <li>Proseguite allo stesso modo fino a terminare tutto l'impasto;  potrete poi allargare a mano le lagane e disporle su un vassoio leggermente infarinato coperte con un canovaccio pulito; fate riposare 15-20 minuti. Dopodichè, portate a bollore l'acqua salata in un tegame capiente e cuocete le lagane per pochi secondi.
        </li>
        <li>Quindi scolate la pasta aiutandovi con uno scola spaghetti e trasferitela nella padella con i ceci; mantecate per qualche istante, quindi fate riposare un minuto, prima di servire le lagane ai ceci ben calde!
        </li>
    </ol>
</body>
</html>